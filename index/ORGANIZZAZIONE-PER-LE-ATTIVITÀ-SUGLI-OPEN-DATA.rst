ORGANIZZAZIONE PER LE ATTIVITÀ SUGLI OPEN DATA
==============================================

Articolazione degli Uffici
--------------------------

.. table:: la `Città Metropolitana di Napoli <http://www.cittametropolitana.na.it>`__, è strutturata 
   amministrativamente nelle Aree rappresentate di seguito:
   :class: first-column
   :name: Organigramma

   +----------------------------------------------------------------------------------------------+
   | Direttore Generale                                                                           |
   +----------------------------------------------------------------------------------------------+
   | Capo di Gabinetto                                                                            |
   +----------------------------------------------------------------------------------------------+
   | Segretario Generale                                                                          |
   +----------------------------------------------------------------------------------------------+
   | Area Amministrativa Edilizia Istituzionale, Mobilità e Viabilità                             |
   +----------------------------------------------------------------------------------------------+
   | Area Affari istituzionali, Gare, Stazione Unica Appaltante                                   |
   +----------------------------------------------------------------------------------------------+
   | Area Avvocatura                                                                              |
   +----------------------------------------------------------------------------------------------+
   | Area Pianificazione Territoriale, Urbanistica, Sviluppo – Valorizzazione e Tutela Ambientale |
   +----------------------------------------------------------------------------------------------+
   | Area Risorse Umane, Innovazione e Qualità dei Servizi, Pari Opportunità                      |
   +----------------------------------------------------------------------------------------------+
   | Area Servizi Finanziari                                                                      |
   +----------------------------------------------------------------------------------------------+
   | Area Tecnica Edilizia Istituzionale, Mobilità e Viabilità                                    |
   +----------------------------------------------------------------------------------------------+
   | Corpo di Polizia Metropolitana                                                               |
   +----------------------------------------------------------------------------------------------+
   | Direzione Pianificazione Strategica e Politiche Comunitarie                                  |
   +----------------------------------------------------------------------------------------------+
   | Direzione Funzioni Statali e Regionali                                                       |
   +----------------------------------------------------------------------------------------------+

Al fine di costruire un modello che possa operare in maniera efficiente per produrre e gestire i dati pubblici di tipo aperto è auspicabile individuare, all’interno dell’amministrazione, delle figure strategiche.

A tal scopo, le `Linee Guida Nazionali per la Valorizzazione del Patrimonio Informativo Pubblico <http://lg-patrimonio-pubblico.readthedocs.io/it/latest/aspettiorg.html>`__, prevedono, al paragrafo “ruoli e responsabilità”, l'individuazione di figure chiare all'interno dell'ente pubblico che devono mettere in moto il processo di pubblicazione e gestione degli Open Data, di seguito si elencano i componenti di un possibile gruppo di lavoro orizzontale e inter-settoriale che un’amministrazione può costituire per avviare e gestire a regime il processo di gestione dei dati in generale e, nello specifico, di apertura dei dati. Dipendentemente dalle dimensioni delle amministrazioni, alcune figure professionali possono coincidere o possono essere ulteriormente distinte.

1. **Gruppo di lavoro Open Data (Team Open Data)**

Il gruppo che promuove l’uso e la diffusione degli Open Data è nominato dal Responsabile *della transizione alla modalità operativa digitale*. Esso riporta all’interno dell’amministrazione le novità inerenti il mondo dell’Open Government, media e valuta le esigenze di pubblicazione dati in base alle normative di riferimento, e ne cura la razionalizzazione rispetto agli altri processi di apertura del dato. Ha la responsabilità di pianificare e coordinare l’evoluzione continua dell’apertura dei dati nell’amministrazione, nonché dell’infrastruttura IT a supporto.

All’interno del gruppo di lavoro è bene prevedere figure che possano fornire il necessario supporto per l’analisi della qualità dei dati, per la definizione delle interfacce di accesso ai dati, per la promozione di applicazioni sviluppate a partire dai dati pubblicati, fornendo anche nel caso esempi di servizi dimostrativi attraverso cui incentivare il riutilizzo.

Inoltre, il gruppo di lavoro si può occupare della formazione tecnica e concettuale all’interno dell’amministrazione sui temi legati al paradigma Open Data, anche sulla base delle linee guida pubblicate dall’Agenzia per l’Italia Digitale e sullo stato dell’arte degli Open Data dell’amministrazione. Alcuni membri del team (e.g., esperti di tecnologie Web, esperti di tecnologie e strumenti per i Linked Data) possono occuparsi della gestione del processo di apertura del dato dal punto di vista IT.

Affinché il lavoro del Team Open Data possa essere incisivo all’interno dell’amministrazione, è importante che tale team si confronti con il livello più politico, sia per ottenere da questo le necessarie “spinte”, sia per offrire al decisore politico proposte e stimoli.

*Nota*

*Infine, l’art. 17 del Codice dell’Amministrazione Digitale individua un ufficio dirigenziale generale responsabile per la transizione alla modalità operativa digitale. Si ritiene importante che il responsabile dell’ufficio suddetto (articolo 17 comma 1-ter) faccia parte del gruppo di lavoro open data, anche come figura di raccordo con il livello più politico.*

2. **Responsabile Open Data (o Data Manager)**

All’interno del team Open Data è nominato un responsabile. Tale figura permette da un lato di localizzare le competenze necessarie alla gestione delle attività Open Data entro un sistema autonomo di comunicazione e funzionamento, e dall’altro di integrare i processi relativi alle attività di trasparenza in modo parallelo e non seriale. Il responsabile Open Data deve quindi possedere sia le capacità operative di controllo di tale sistema, sia quelle amministrative di coordinamento con i processi già esistenti.

Insieme al team suddetto, conosce i dati dell’amministrazione nel loro insieme, redige linee guida operative per lo scambio dati tra le diverse figure coinvolte (si veda sotto), e pianifica la strategia di apertura dei dati raccolti e analizzati e le attività di diffusione dei dati. Infine, collabora e si coordina con il Responsabile della Trasparenza (quest’ultimo istituito ai sensi del D.lgs. n. 33/2013 e s.m.i) al fine di rafforzare vicendevolmente gli obiettivi da un lato di massimo riutilizzo dei dati pubblici di tipo aperto e dall’altro di trasparenza.

3. **Referente tecnico della banca dati**

Si tratta tipicamente di un componente del Team Open Data, nominato dal Dirigente responsabile della banca dati a seguito dell’approvazione delle linee guida; esso deve avere conoscenze informatiche e svolge un ruolo operativo sul sistema gestionale afferente al dato. Inoltre, fornisce indicazioni circa il reperimento concreto dei dati dalla base dati, e cura il monitoraggio dei vari “connettori” che a partire dalla base dati espongono il dato come Open Data. Tipicamente riceve materialmente le segnalazioni dei cittadini sul dataset di propria competenza, e le smista eventualmente al Referente tematico per valutarne il contenuto, prima di chiedere al Dirigente responsabile della banca dati l’approvazione per eventuali azioni correttive strutturali sul dataset.

4. **Referente tematico della banca dati**

Si tratta tipicamente di un componente del Team Open Data, nominato dal Dirigente responsabile della banca dati a seguito dell’approvazione delle linee guida open data; è generalmente un esperto di dominio che conosce in modo approfondito l’ufficio e la storia dei dati su cui l’ufficio opera. Spesso propone nuovi dataset da esporre a partire dal sistema gestionale corrispondente e cura eventuali valutazioni di dominio o relative al significato dei dati. Ha anche la possibilità di compiere bonifiche e semplici adeguamenti sulla banca dati, su segnalazione di cittadini o su valutazioni proprie. Riferisce invece al Responsabile della Banca dati la necessità di eventuali variazioni strutturali al sistema gestionale che insiste sui dati.

**Tali figure dovranno essere individuate nell’organico della Città Metropolitana di Napoli**

Formazione
----------

L'Amministrazione della Città Metropolitana di Napoli provvederà, altresì, ad organizzazione percorsi formativi, anche interni all’Ente, con la finalità di illustrare idonee procedure per la produzione e pubblicazione di Open Data per i dipendenti che operano quotidianamente con dati. La formazione potrà anche avvenire in maniera informale, con la partecipazione ad opendata day, hackathon, workshop e Webinar organizzati da Formez PA.

Il Responsabile Open Data si occuperà di attivare questi percorsi formativi periodici, con il supporto del Team Open Data e tramite azioni di sensibilizzazione punterà ad aumentare la consapevolezza sull’utilità dell’Open Data all’interno dei singoli uffici, con la prospettiva di ampliare questo modello alle amministrazioni e alle società coinvolte nella gestione dei dati delle P.A. di tutta l’area Metropolitana di Napoli.

La consapevolezza dell’utilità degli Open Data è una condizione fondamentale per generare un’attività di produzione e pubblicazione di dati aperti, anche alla luce dei recenti obblighi normativi e alle esigenze di trasparenza amministrativa.

Attività di monitoraggio e ruolo degli indicatori
-------------------------------------------------

L’attivazione di un sistema di monitoraggio di quanto previsto dalle presenti linee guida consentirà di verificare l’andamento della pubblicazione degli open data dell’amministrazione e sarà utile ad apportare eventuali manovre correttiva per un costante miglioramento della gestione dell’intero processo di gestione e pubblicazione dei dati.

Il sistema di monitoraggio potrà servirsi di semplici indicatori capaci di misurare le performance dell’Ente Pubblico e sarà effettuato all’interno delle strutture dell’Ente verificando l’operatività dei singoli dirigenti d’Area per la pubblicazione degli Open Data nel portale Web.

Gli indicatori potranno essere:

-  numero di set di dati pubblicati;
-  frequenza di aggiornamento di un dataset;
-  numero di download dei vari file Open Data pubblicati sul portale web;

per un corretto monitoraggio e per una corretta valutazione degli indicatori si dovrà tenere conto delle diverse tipologie e della frequenza di aggiornamento dei dati pubblicati. Le valutazioni annuali o semestrali daranno luogo a report pubblicati anch’essi in formato aperto sul sito istituzionale della Città Metropolitana di Napoli.

Licenza per il riutilizzo
-------------------------

**L’informazione sul tipo di licenza è metadato indispensabile per determinare come poter riutilizzare il dataset. Deve pertanto essere sempre specificata indicando, il nome, la versione e fornendo il riferimento al testo della licenza**.

Nel contesto dei dati aperti, considerando la definizione Open Data fornita dal CAD e dall’Open Knowledge Foundation (OKFN), per cui un dato è aperto se è “*liberamente usabile, riutilizzabile e ridistribuibile da chiunque per qualsiasi scopo, soggetto al massimo alla richiesta di attribuzione e condivisione allo stesso modo*", le sole licenze ammesse per abilitare l’effettivo paradigma dell’Open Data sono classificate come mostrato in figura

.. figure:: /media/image10.png
   :width: 6.14063in
   :height: 4.23958in
   :align: center
   
   Licenze aperte e non aperte per i dataset

In relazione a quanto sopra riportato, tenuto conto del contesto normativo di riferimento, delle indicazioni in tema di licenze contenute nella Comunicazione della Commissione 2014/C - 240/01 e dei principi di indisponibilità dei beni del demanio culturale espresso negli artt. 10 e 53 del Codice dei beni culturali (D.lgs. 22 gennaio 2004, n. 42), \ **si ritiene opportuno fare riferimento ad una licenza unica aperta, che garantisca libertà di riutilizzo, che sia internazionalmente riconosciuta e che consenta di attribuire la paternità dei dataset (attribuire la fonte). Pertanto, La Città Metropolitana di Napoli adotterà la licenza CC-BY nella sua versione 4.0,** fatto salvo l’applicazione di licenze che limitino il riutilizzo dei dati \ **se e solo se** ciò si renda necessario per il rispetto di altre normative (e.g., norme in materia di protezione dei dati personali) e \ **comunque motivando opportunamente la scelta**.

Verrà altresì gestita l’attribuzione della fonte indicando il nome dell’organizzazione unitamente all’URL della pagina Web dove si trovano i dataset/contenuti da licenziare.

Sulla piattaforma predisposta per il rilascio dei dati saranno presenti e facilmente identificabili le informazioni relative alle licenze adottabili.
