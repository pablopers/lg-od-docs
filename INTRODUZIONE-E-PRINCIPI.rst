INTRODUZIONE E PRINCIPI
=======================

Funzione delle Linee Guida
--------------------------

La Città Metropolitana di Napoli nel rispetto della normativa vigente Comunitaria, Nazionale e Regionale, intende dotare la propria organizzazione di criteri di trasparenza ed efficienza, individuando nell’Open Government il percorso per una P.A. aperta nei confronti dei cittadini e delle imprese; gli elementi imprescindibili di questa strategia sono rappresentati dagli Open Data.

Le **Linee Guida**, di cui al presente documento, costituiscono il primo documento necessario alla costituzione di processi e politiche favorevoli alla valorizzazione del patrimonio informativo, agevolando in questo modo la realizzazione di un Pubblica Amministrazione capace di favorire la democrazia partecipativa, agevolare la raggiungibilità dei dati e promuovere lo sviluppo dell’economia.

Le presenti Linee Guida si propongono di:

1. illustrare i concetti di open data;
2. descrivere procedure per la raccolta, la catalogazione e la pubblicazione dei dati posseduti dall’amministrazione secondo formati “\ *standard aperti*\ ”, così come previsto nel documento della Commissione Europea:“\ *European Interoperabilty Framework*\ ”;
3. Indicare delle figure strategiche all’interno dell’Ente responsabili del processo di pubblicazione e gestione degli Open Data;
4. Individuare le licenze al fine di consentire il riutilizzo dei dati;

Principi
--------

Alcune definizioni dei principi cardine di queste Linee Guida sono:

-  “\ **Governo Aperto**\ ” (Open Government): "*la trasparenza delle azioni di governo, l'accessibilità dei servizi e delle informazioni pubbliche e la capacità di risposta del governo alle nuove idee, alle esigenze ed alle necessità*" [1]_;
-  “\ **Amministrazione Digitale**\ ” (E-Government) si intende (secondo la definizione data dalla Banca Mondiale): “\ *L'uso da parte di agenzie governative di tecnologie informatiche che hanno la capacità di trasformare le relazioni con i cittadini, con le imprese e con altri rami di governo. Queste tecnologie possono servire una moltitudine di scopi differenti: una migliore erogazione dei servizi pubblici per i cittadini, interazioni fra le imprese e l'industria, responsabilizzazione dei cittadini attraverso l'accesso alle informazioni, o una più efficiente gestione dell’attività governativa. I vantaggi che ne derivano possono essere individuati in una minore corruzione, una maggiore trasparenza, maggiori vantaggi ed opportunità, crescita dei ricavi e/o di riduzione dei costi*";
-  “\ **Dato Aperto**\ ” (o Dati Aperti, Open Data) si intende (secondo la `definizione data nel progetto Open Definition della Open Knowledge Foundation <http://opendefinition.org/>`__): “\ *un contenuto o un dato si definisce aperto se chiunque è in grado di utilizzarlo, ri-utilizzarlo e ridistribuirlo, soggetto, al massimo, alla richiesta di attribuzione e condivisione allo stesso modo*\ ”;
-  **“Standard Aperto”** si intende quello standard disponibile pubblicamente con diversi diritti ad esso associati, e con diverse proprietà con cui è stato progettato (secondo la `definizione riportata su it.wikipedia.org <https://it.wikipedia.org/wiki/Standard_aperto>`__).

Uno standard si considera “aperto” quando (`secondo le prescrizioni fornite dall'Unione Europea nel documento European Interoperability Framework -EIF- <http://ec.europa.eu/idabc/en/document/2319/5644.html>`__):

-  *è adottato e mantenuto da un’organizzazione non-profit ed il cui sviluppo avviene sulle basi di un processo decisionale aperto e a disposizione di tutti gli interlocutori interessati e le cui decisioni vengono prese per consenso o a maggioranza;*
-  *il documento di specifiche è disponibile liberamente oppure ad un costo nominale. Deve essere possibile farne copie, riusarle e distribuirle liberamente senza alcun costo aggiuntivo;*
-  *eventuali diritti di copyright, brevetti o marchi registrati sono irrevocabilmente concessi sotto forma di royalty-free;*
-  *non è presente alcun vincolo al riuso, alla modifica e all’estensione dello standard.*

Il \ `CAD - Codice dell’Amministrazione Digitale <https://cad.readthedocs.io>`__ (D.L. 82/2005 e successive modifiche ed integrazioni) contiene indicazioni per la documentazione digitale:

`Art. 7. Diritto a servizi on-line semplici e integrati <http://cad.readthedocs.io/it/v2017-12-13/_rst/capo1_sezione2_art7.html#art-7-diritto-a-servizi-on-line-semplici-e-integrati>`__

Chiunque ha diritto di fruire dei servizi erogati dai soggetti di cui all’articolo 2, comma 2, in forma digitale e in modo integrato, tramite gli strumenti telematici messi a disposizione dalle pubbliche amministrazioni e il punto di accesso di cui all’articolo 64-bis, anche attraverso dispositivi mobili.

`Art. 9. Partecipazione democratica elettronica <http://cad.readthedocs.io/it/v2017-12-13/_rst/capo1_sezione2_art9.html#art-9-partecipazione-democratica-elettronica>`__

I soggetti di cui all’articolo 2, comma 2, favoriscono ogni forma di uso delle nuove tecnologie per promuovere una maggiore partecipazione dei cittadini, anche residenti all’estero, al processo democratico e per facilitare l’esercizio dei diritti politici e civili e migliorare la qualità dei propri atti, anche attraverso l’utilizzo, ove previsto e nell’ambito delle risorse disponibili a legislazione vigente, di forme di consultazione preventiva per via telematica sugli schemi di atto da adottare.

**I principi elencati rappresentano gli elementi fondanti di un’azione che valorizza il patrimonio informativo dei dati, attivando la trasparenza dell’attività Amministrativa come elemento imprescindibile per l’innovazione e lo sviluppo economico e sociale del territorio.**

Open Government
---------------

La Città Metropolitana di Napoli individua nel paradigma dell’Open Government la strada per creare una P.A. aperta, che dia vigore all’innovazione nei confronti di cittadini ed imprese: gli Open Data rappresentano i capisaldi di tale strategia.

Il principio fondamentale degli Open Data è che i dati pubblici, nel rispetto della normativa vigente, appartengono alla collettività e come tali devono essere ri-utilizzabili da chiunque ne abbia interesse.

Attraverso la pubblicazione degli Open Data la Città Metropolitana di Napoli valorizza il proprio patrimonio informativo e:

-  favorisce la democrazia partecipativa rendendo i cittadini maggiormente consapevoli della realtà in cui vivono e consente loro di effettuare scelte che soddisfino i bisogni della collettività;
-  agevola la raggiungibilità dei dati, rendendo disponibili una elevata quantità di dati e documentazione che di solito sono difficilmente reperibili;
-  riattiva lo sviluppo dell'economia in quanto consente alle imprese e ai singoli di creare nuove applicazioni di interesse per la collettività.

Obiettivi
---------

Le Linee Guida adottate dalla Città Metropolitana di Napoli, pertanto, hanno lo scopo di:

1. disciplinare criteri e modalità di individuazione di dati e di documenti all'interno delle strutture dell’amministrazione che possono essere oggetto di pubblicazione e riutilizzo;
2. regolamentare modalità di gestione e di aggiornamento dei dati;
3. descrivere l’organizzazione adottata dall’ente all'interno delle proprie strutture al fine della pubblicazione e aggiornamento dei dati;
4. descrivere le licenze adottate dall’Ente al fine di consentire il riutilizzo dei dati e dei documenti di cui l'amministrazione abbia titolarità, o di cui abbia disponibilità;

Durata e Validità
-----------------

Le presenti Linee Guida hanno validità 24 mesi dalla loro approvazione e si intendono automaticamente rinnovate in assenza di un eventuale aggiornamento.

.. [1]
   Definizione `OCSE <http://www.oecd.org/gov/46560184.pdf>`__
